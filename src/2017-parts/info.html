

<p class="text text--no-margin text--margin-bottom">Nastupuješ prvním rokem do bakalářského studia na <a class="link"
                                                                                     href="http://fit.cvut.cz"
                                                                                     target="_blank">FIT ČVUT</a>?
    Připravili jsme si pro tebe úvod do studia, který ti pomůže s přechodem ze střední na vejšku. Ale pozor, kapacita je omezena, tak se nezapomeň registrovat!</p>


<p class="text">První semestr bývá kvůli změně prostředí pro mnoho studentů ten nejnáročnější &ndash; my ti poradíme, jak ho úspěšně zvládnout, a prozradíme ti taky, jak budou vypadat tvoje první dny na vysoké a co je všechno potřeba zařídit. Provedeme tě celým dejvickým kampusem, ukážeme budovy, které budeš během svého studia navštěvovat, navštívíme menzu a k tomu všemu ti dáme tipy na ty nejlepší hospody poblíž kampusu!</p>

<p class="text">Přichystané budou i workshopy o Bashi a pro ty zkušenější budeme mít pokročilé programování. Prostě věci, které se ti v prvním semestru rozhodně hodí umět.</p>

<p class="text">Po skončení programu na FITu se hromadně přesuneme na afterpárty na Strahov do <a class="link" href="https://www.google.cz/maps/place/Grilcentrum+Silicon+Hill/@50.0805086,14.3919404,18z/data=!4m8!1m2!2m1!1sGrilcentrum+Silicon+Hill!3m4!1s0x470b95025c214cbf:0xb1b37462306b0a90!8m2!3d50.0811786!4d14.3956307" target="_blank">grill centra</a> za blokem 11. Nabídneme ti točené pivo, svařák nebo čaj, ale klidně si přines své pití a nějaké to jídlo. Účast na afterpárty není podmíněna bydlením na Strahově či jiné koleji ČVUT.</p>

<p class="text">Další den budeš mít možnost prohlédnout si všechny aktivity, které na strahovských kolejích provozuje klub Silicon Hill. Dostaneš tak příležitost nakouknout do tajů strahovské sítě, bastlírny, posilovny, herny či audiovizuálního centra.</p>
